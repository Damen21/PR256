Gibanje cen dobrin v Sloveniji: Analiza trendov in dejavnikov, ki vplivajo na spremembe cen

Opis problemske domene:

V sodobnem gospodarstvu spremljanje gibanja cen dobrin predstavlja ključen vidik ekonomske analize in načrtovanja. Cene življenjskih potrebščin, kot so hrana, elektronika in gospodinjski izdelki, se nenehno spreminjajo zaradi različnih dejavnikov, kot so inflacija, gospodarske krize, spremembe v povpraševanju in ponudbi ter zunanje globalne okoliščine.

Z analizo teh podatkov lahko pridobimo vpogled v:

kako so se cene določenih dobrin spreminjale skozi leta,
kako ekonomski dogodki vplivajo na cene,
kateri izdelki so bolj podvrženi podražitvam,
kako se cene razlikujejo med spletnimi trgovci.

Cilji raziskave in ključna vprašanja:

Glavni cilj raziskave je analizirati gibanje cen dobrin v Sloveniji in identificirati ključne dejavnike, ki vplivajo na spremembe cen. Med raziskavo bomo skušali odgovoriti na naslednja vprašanja:

Kako so se cene dobrin v Sloveniji spreminjale v zadnjih 10 letih?
Kateri izdelki so doživeli največjo podražitev in kateri so ostali relativno stabilni?
Kako se spremembe v cenah ujemajo s splošno inflacijo v državi?
Ali obstajajo sezonski vzorci pri določenih kategorijah izdelkov?
Kako se cene razlikujejo med spletnimi in fizičnimi trgovinami?
Ali so spletne cene bolj občutljive na tržne spremembe kot cene v fizičnih trgovinah?
Kakšen je vpliv večjih gospodarskih dogodkov (pandemija COVID-19, energetska kriza, vojna v Ukrajini) na cene dobrin?

Vir in oblika podatkov:

Podatke bomo pridobili iz odprtih virov, pri čemer se bomo osredotočili na:

Portal Ceneje.si – zbiranje podatkov o trenutnih cenah izdelkov različnih kategorij (elektronika, prehrana, gospodinjski aparati itd.).
Statistični urad RS (SURS) – zgodovinski podatki o povprečnih cenah dobrin in inflaciji v Sloveniji.
Banka Slovenije – makroekonomski podatki o inflaciji, kupni moči in gospodarski rasti.
Spletne trgovine – primerjava cen med različnimi prodajalci.
Portal VsiKatalogi.si – zbiranje in primerjava aktualnih in preteklih katalogov, letakov in akcijskih ponudb različnih trgovcev v Sloveniji. Omogoča pregled cen izdelkov v različnih trgovinah in spremljanje popustov ter posebnih akcij.

Podatki bodo v več oblikah:

Strukturirani podatki: preglednice s časovnimi nizi cen določenih izdelkov.
Ne-strukturirani podatki: podatki s spleta (npr. zajem podatkov s spletnih strani – web scraping).
Grafični prikazi in vizualizacije: prikazi trendov gibanja cen skozi čas.

Analiza bo pripomogla k boljšemu razumevanju gibanja cen dobrin v Sloveniji ter vpliva različnih dejavnikov na te spremembe. Poleg tega bo omogočila vpogled v razlike med spletnimi in fizičnimi trgovinami ter v vlogo digitalizacije pri določanju cen.
Takšna raziskava bo koristna tako za potrošnike, ki želijo razumeti, kako se spreminjajo cene, kot tudi za podjetja in analitike, ki spremljajo gospodarske trende in določajo strategije cenovne politike.

Člani projektne skupine:
Gregor Vidrih,
Domen Mramor,
Jernej Globočnik,
Tim Marguč,
Nik Šurina
